## Neden oyun geliştirme ile beraber algoritma öğrenmeliyiz?

Neden algoritma öğrenmeliyiz sorusunun cevabını, spiralgo tanıtımında
yeterince açıkladığımız için direkt olarak oyun geliştirme üzerinden örnek
vereceğim. Öğrenme aşamasında olan kişinin veya kişilerin algoritmaları 
ve kodları daha iyi kavraması oldukça önemlidir. Oyun motorları sayesinde
kullanılan algoritma ve kodların görsel karşılığını dinamik olarak test edip görebilme imkanımız olduğu için
algoritmaları oyun geliştirme ile beraber öğrenmek oldukça akıllıca
olacaktır. Biz eğitimin de algoritmaların da eğlenceli ve daha motive
edici olması açısından oyunlaştırılması taraftarıyız. Örnek vermek
gerekirse halihazırda kullandığımız Unreal Engine oyun motorunun içerisinde
kullandığımız C++ programlama dili ile birlikte algoritmaları kavramak
ve aynı zamanda yapılan işten keyif almak için iyi bir öğrenme yoludur.

Mevcut bir oyun projemiz olduğundan oyun içerisinde kullanılan
algoritmaları ve izlenen yolları pratikte direkt olarak proje üstünde
gösterme imkanımız olacaktır.  Problem çözücü olarak, oyun
geliştirme sürecinde oluşacak birçok problemle karşılaştığında nasıl
bir yol izlemen gerektiği konusunda daha iyi bir fırsatın olacaktır.

Peki neden oyun geliştirme üzerinden algoritma ve yazılım öğrenmeyi
tercih edip daha sonra ise proje geliştirme ve öğrenilen bilgiyi paylaşmayı
tercih ettik sorusu muhâkkak sorulacaktır. Cevap aslında oldukça basit oyun geliştirme ve oyun
endüstrisi dünya geleceği için oldukça önemli olma yolunda
ilerlemektedir, aynı zamanda her geçen gün çok daha katma değerli bir iş
olma yolunda da ilerlemektedir. Ve ülkemizde maalesef C++ ve Unreal Engine oyun motoru üzerinden,
geliştirme yapan kişi sayısı bile epey azdır. Bu yüzden hayali ve ilgisi olan kişi için Türkçe kaynak
yetersizdir. Biz de uzun vadede bizimle çalışacak olan kişileri keşfetme ve bu endüstri üzerinde 
Türkiye'de mevcut ilgiyi merak etmekteyiz. Aslında burada anlaşılacağı üzere eğitim para kazanma mentalitesinden
daha çok ilgisi olan kişiler için bir imkan sunabilmeyi hedeflemekteyiz. Ayrıca oyun geliştirmeyi bizimle beraber
belirli bir seviyede öğrenip başka ülkelerde iş yapabilme hayali kuran kişiler için de imkan yaratmayı hedeflemekteyiz.
Teknik yönden cevap vermek gerekirse, öğrenmeye aday  bir problem çözücü için yazılımın ve algoritmanın
karmaşıklıklarını daha eğlenceli hale getirip daha çok motive edebilmek
ve aynı zamanda zihinde kalıcı bir yöntem olduğu için demek ise daha doğru
olacaktır. Şimdi oyun içerisinden ve kodlama ekranımızdan örneklendireceğiz,

![test2](https://user-images.githubusercontent.com/53279903/131217402-76d97813-544f-4142-bab6-df9bda6c1640.png)

Bu kısımda oyun içerisinde ki karakterimizin zıplaması için bir fonksiyon yazılmıştır.

![test1](https://user-images.githubusercontent.com/53279903/131217406-78fdf39d-2ee1-426a-bb60-819a6b2f4c7c.png)

Bu kısımda ise oyun yazdığımız fonksiyonun oyun içerisindeki karşılığını görmekteyiz.

Yani yazılan kodlarımızı ileriki konularda, ne kadar karmaşık olursa olsun derin bir görsel bir karşılıkla test edebileceğimiz için
oyun geliştirme ile algoritma çalışmanın avantajını rahatlıkla görebiliriz. Örneklendirdiğimiz şekilde, ilk 
görseldeki kod satırımızda yazılan kodlarımızı, ikinci görselde test ederek daha açıklayıcı ve öğretici
bir biçimde gösterdik.

## Dersin anlatımı nasıl olacak?

Dersin anlatımı terimleri ve kullanılan her şey İngilizce olacaktır
fakat, kullanılan herşey açıklanarak devam edilecektir. Derslerin akışı ise yukarıda gösterdiğimiz şekilde,
tamamıyla pratikte test ederek ve yazacağımız kodların görsel karşılıklarını görerek devam edeceğiz.
Oyunun mekaniklerini C++ ile geliştirdiğimiz için
eğitimde de C++ programlama dili üzerinden olacaktır.

## Spiralgo ile oyun geliştirme kusursuz mu?

Spiralgo kusursuz mu?Sorusunda da cevapladığımız
gibi; Doğrusu, hiçbir sistem kusursuz değildir.  Her sistem, varlığını
sürdürmek için sürekli olarak problem çözmek zorundadır.
Spiralgo İle Oyun Geliştirme Kusursuz Mu ? Kesinlikle hayır, oluşacak problemlere beraber odaklanarak
çözümler arayıp iyi bir sinerji yaratmak ve daha sonra senkronize olarak problem
çözmeye odaklanacağız. Amacımız öğreticiler ve öğrenecek kişiler arasında
senkron bir şekilde bir bağ kurabilmek ve düzenli olarak problemlerin çözümü için
beraber enerji harcama üzerine olacaktır. Aynı zamanda sosyal ağlar üzerinden
asenkron bir şekilde çalışmanında zeminini hazırlamak olacaktır.
Bu bağlamda kusurlarımızı da bize katılan arkadaşlarla geliştirme,şansımız
olacaktır.

## Sizin ve projenizin yeterlilik durumu nedir ?

Yaklaşık iki senedir oyun geliştirme üzerinde çalışıyorum.
Daha öncesinde algoritma ve yazılım üzerine çalışmalar yaptım.
Ve bu sayede hızlı bir şekilde adapte olabildim. Daha sonra,
geliştirmeye başladığım oyun ile alakalı Unreal Engine componentlerini
öğrendim. Ayrıca sadece C++ üzerinden kodlama ile devam etmeyip, Unreal Engine
içerisin de geliştirdiğim oyun ile alakalı mekanikleri öğrenme fırsatım oldu.
Oyunun grafiksel ve mekaniksel kısımlarını yeterince iyi bir seviyeye getirdim.
Bu bağlamda LinkedIn gibi platformlarda ise oyun için görüntüle paylaştım.
Bir süredir LinkedIn üzerinden video güncellemesi yapamadım. Şimdi ise
YouTube üzerinden yayınlama yapacağım için projeyi tamamlamayı
ve temiz bir şekilde trailer videosu haline getirmek için uğraşmaktayım.
Oyun önümüzdeki kış sezonunda muhtemelen bitmiş olacaktır. Oyun içerisinde ve sürecinde yapılan
geliştirmeleri basitleştilmiş şekilde, videolarda açıklayarak
göstereceğiz. Projeden bahsedecek olursak, RPG bir oyun geliştirme sürecindeyiz,
RPG oyunlar mekanik ve detaylar konusunda epey karmaşık problemler içerdiği için
her zaman daha çok ilgi çekici olmuştur. Bu bağlamda bu kadar problemin içerisinde olduğu
bir geliştirme süreci, yeni başlayan bir kişi için oldukça fazla örneği görebilme fırsatı sağlayacaktır.
RPG oyunların geliştirme süreci daha fazla problem içerdiği için,senin içinde
iyi bir deneyim olacaktır.

## Eğitim ile beraber sen de projenin bir parçası olacak mısın ?

Eğitimini güzel bir şekilde kavrayıp bizimle beraber problem çözüyorsan,aynı zamanda
problemleri seninle beraber tayin edip seninle beraber çözüm yolları arıyorsak ve oyun geliştirme
ağımızın içerisin de yardımlaşmayı benimsemiş isen,sen de bizim projemizin bir parçası olacaksın hem
mevcut projede hem de gelecekteki projelerde şans bulacaksın. Bu sayede
hem keyif alarak algoritma ve oyun geliştirme öğrenebilme fırsatı 
hem de hızlıca para kazanma fırsatı yakalayıp geleceğini inşaa edebileceksin.

## Eğitimden kazanılan para ile ne yapacağız?

Eğitimden kazandığımız para ile tekrardan eğitimin kalitesini arttırmak için harcayacağız.
Eğitimden kazandığımız para ile siz eğitimi satın alacak kişiler için daha farklı projeler,
yaratılıp orada iş üzerinde pratikte tecrübeleriniz artırılacaktır. Yani biz aslında
tek bir eğitim geliştirip ve daha sonra yayınlayıp ondan para kazanıp kenara çekilmek yerine,algoritma
ve oyun endüstrisi üzerinden kodlama yapacak olan arkadaşlara daha farklı projeler,görevler vererek
onları iş dünyasına hazırlamış olacağız.Kısacası win-win stratejisini gütmüş olacağız.

## Oyun geliştirme ile beraber algoritma ve yazılım öğrenmenin avantajları ne olacak?

Mevcut olarak algoritma ve yazılım öğrenebilmek için bir çok yöntem bulunmaktadır. Fakat,
bizim düşüncemiz en etkin yol oyun geliştirerek yazılım ve algoritma öğrenmek olacaktır. Doğrusu öğrenme
sürecinin en başarılı bir şekilde devam edebilmesi ve bilgiyi öğrenecek olan kişinin motive kalabilmesi
için o kişinin işten keyif alması oldukça önemlidir.Algoritma ve yazılımı yeni öğrenen bir kişi için algoritmalar
kafa karıştırıcı veya karmaşık gelebilir,dolayısıyla motivasyon kaybı yaşayabilir.Bu yüzden öğrenme sürecinde
olan kişiler için  öğrendiklerini dinamik olarak bir oyun içerisinde belirli bir görsel karşılık ile gözlem yapabilir. 
Daha sonra oyun içerisinde test ederek,öğrenme sürecini daha akıcı hâle getirebilir.
Anlaşılacağı üzere öğrenme süreci boyunca kişinin öğrendiği her bilgiyi oyun içerisinden test ederek,pratikteki 
imkanıyla birlikte motivasyon kaybı yaşamadan öğrenebilecektir.Sonuç olarak hem daha başarılı bir 
öğrenebilme süreci hem de bu süreçten keyif alarak öğrenebilme imkanı bulacaktır.En önemli sebebi 
ise öğrenme sürecini oyun ile beraber yapan kişi bu süreçte oyun geliştirmeyi de öğreneceği 
için enerji harcamadan öğrendiği bilgiler ile mâddi kazançta sağlama imkanı bulacaktır.


